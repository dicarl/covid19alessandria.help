---
title: "Progetto ASL AL – Social Domus – Hotel Lux trasformato in Covid Hotel"
link: ""
mail: ""
date: 2020-11-26
weight: 1
---

Il progetto è seguito dall'ASL di Alessandria e gestito da Social Domus, per rispondere alle necessità della popolazione e aiutare il decongestionamento degli ospedali.  
Il servizio si rivolge alle persone positive al Covid-19 autosufficienti o asintomatiche che non possono svolgere l’isolamento presso il proprio domicilio, per motivi familiari o logistici.  
Viene offerta una camera dove si può alloggiare fino alla completa guarigione con le tempistiche previste dalle norme stabilite dalla Circolare del Ministero della Salute del 12 ottobre 2020 (isolamento dai 15 ai 21 giorni).  
In questa sede vi sono in totale 81 posti letto e viene garantito un supporto alimentare (colazione, pranzo, cena), supporti tecnologici (WiFi e televisione).  
L’associazione Social Domus si occupa dell’assistenza diretta degli ospiti Covid: fornisce attività alberghiera assistita, dall’inserimento alla dimissione (sistemazione camere, lavanderia, ristorazione, assistenza quotidiana).  
L’accesso al servizio per gli ospiti richiedenti è completamente gratuito e per usufruirne bisogna riferirsi obbligatoriamente all’ASL AL (riferimento Dott.ssa Silvana Romano) che si occupa della gestione degli isolamenti.
